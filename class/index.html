<h1 id="tridy">Třídy
<a href="#tridy" class="header-link">#</a>
</h1>
<p>Už ses seznámila se spoustou <em>tříd</em> objektů, se kterými v Pythonu můžeš
pracovat: s čísly, která se dají třeba sečítat a násobit; řetězci, která se
dají převádět na velká písmenka; seznamy, které umíš seřadit; slovníky,
ve kterých se dá vyhledávat.
Až budeš ve studiu programování pokračovat dál, objevíš další třídy objektů:
soubory, ze kterých se dá číst; Webová stránky, které se dají poslat do
prohlížeče; tlačítka, která jdou zmáčknout, a tak dále.
Tříd je nepřeberné množství.</p>
<p>A podobně jako si můžeš nadefinovat funkci pomocí <code>def</code>, i novou třídu si můžeš
vytvořit sama.
Používá se to hlavně tehdy, když v programu potřebuješ hodně objektů, které
mají společné chování.
Celá čísla, objekty třídy <code>int</code>, mají různou hodnotu ale všechna jdou sčítat.
Každý seznam, objekt třídy <code>list</code>, může mít jiný obsah, ale všechny seznamy
jsou seřadit.</p>
<p>Úkol pro tuto sekci bude vytvořit třídu <em>koťátek</em>, která můžou mít různá jména,
ale všechna umí mňoukat a jíst.</p>
<p>Začni mňoukáním:</p>
<div class="highlight"><pre><span></span><span class="k">class</span> <span class="nc">Kotatko</span><span class="p">:</span>
    <span class="k">def</span> <span class="nf">zamnoukej</span><span class="p">(</span><span class="bp">self</span><span class="p">):</span>
        <span class="nb">print</span><span class="p">(</span><span class="s2">&quot;Mňau!&quot;</span><span class="p">)</span>
</pre></div><p>Tak jako se funkce definují pomocí <code>def</code>,
třídy mají klíčové slovo <code>class</code>,
za které napíšeš jméno třídy, dvojtečku a pak odsazené tělo třídy.
Podobně jako <code>def</code> dělá funkce, příkaz
<code>class</code> udělá novou třídu a přiřadí ji
do proměnné daného jména (tady <code>Kotatko</code>).</p>
<p>Třídy se tradičně pojmenovávají s velkým písmenem,
aby se nepletly s „normálními“ hodnotami.</p>
<div class="admonition note"><p>Základní třídy (<code>str</code>, <code>int</code> atd.)
velká písmena nemají, a to hlavně z historických
důvodů – původně to byly opravdu funkce.</p>
</div><p>V těle třídy můžeš definovat metody, které vypadají
úplně jako funkce – jen mají první argument <code>self</code>.
Ten si ale vysvětlíme později – napřed zkus zamňoukat:</p>
<div class="highlight"><pre><span></span><span class="c1"># Vytvoření konkrétního objektu</span>
<span class="n">mourek</span> <span class="o">=</span> <span class="n">Kotatko</span><span class="p">()</span>

<span class="c1"># Volání metody</span>
<span class="n">mourek</span><span class="o">.</span><span class="n">zamnoukej</span><span class="p">()</span>
</pre></div><p>Když definuješ třídu (pomocí bloku <code>class</code>), neznamená to zatím, že v tvém
programu je nějaké koťátko.
Třída je jako recept nebo manuál: když si koupíš kuchařku, budeš teoreticky
vědět jak upéct dort, jak bude takový dort vypadat a že se dá sníst.
Ale neznamená to ještě, že máš samotný dort!</p>
<p>Konkrétní objekt vytvoříš až zavoláním třídy: použiješ třídu jako funkci,
<code>Kotatko()</code>, a výsledek je nový objekt tvé třídy, který už můžeš použít.</p>
<p>Mňau!</p>
<h2 id="atributy">Atributy
<a href="#atributy" class="header-link">#</a>
</h2>
<p>U objektů vytvořených z „vlastních“ tříd můžeš nastavovat
<em>atributy</em> – informace, které se uloží k danému objektu.
Atributy se označují tak, že mezi hodnotu a jméno
jejího atributu napíšeš tečku:</p>
<div class="highlight"><pre><span></span><span class="n">mourek</span> <span class="o">=</span> <span class="n">Kotatko</span><span class="p">()</span>
<span class="n">mourek</span><span class="o">.</span><span class="n">jmeno</span> <span class="o">=</span> <span class="s1">&#39;Mourek&#39;</span>
<span class="nb">print</span><span class="p">(</span><span class="n">mourek</span><span class="o">.</span><span class="n">jmeno</span><span class="p">)</span>
</pre></div><p>Řetězec <code>'Mourek'</code> teď „patří“ konkrétnímu koťátku.
Když vytvoříš další koťátko, můžeš ho pojmenovat jinak – nastavit mu
atribut <code>jmeno</code> na jiný řetězec.</p>
<div class="highlight"><pre><span></span><span class="n">micka</span> <span class="o">=</span> <span class="n">Kotatko</span><span class="p">()</span>
<span class="n">micka</span><span class="o">.</span><span class="n">jmeno</span> <span class="o">=</span> <span class="s1">&#39;Micka&#39;</span>

<span class="nb">print</span><span class="p">(</span><span class="n">micka</span><span class="o">.</span><span class="n">jmeno</span><span class="p">)</span>
<span class="nb">print</span><span class="p">(</span><span class="n">mourek</span><span class="o">.</span><span class="n">jmeno</span><span class="p">)</span>
</pre></div><h2 id="parametr_codeselfcode">Parametr <code>self</code>
<a href="#parametr_codeselfcode" class="header-link">#</a>
</h2>
<p>Teď se na chvíli vraťme k metodám. Konkrétně k parametru <code>self</code>.</p>
<p>Každá metoda má přístup ke konkrétnímu objektu, na
kterém pracuje, právě přes argument <code>self</code>.
Teď, když máš koťátka pojmenovaná, můžeš v metodě <code>zamnoukej</code> použít <code>self</code>
a dostat se tak ke jménu daného koťátka:</p>
<div class="highlight"><pre><span></span><span class="k">class</span> <span class="nc">Kotatko</span><span class="p">:</span>
    <span class="k">def</span> <span class="nf">zamnoukej</span><span class="p">(</span><span class="bp">self</span><span class="p">):</span>
        <span class="nb">print</span><span class="p">(</span><span class="s2">&quot;</span><span class="si">{}</span><span class="s2">: Mňau!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">jmeno</span><span class="p">))</span>

<span class="n">mourek</span> <span class="o">=</span> <span class="n">Kotatko</span><span class="p">()</span>
<span class="n">mourek</span><span class="o">.</span><span class="n">jmeno</span> <span class="o">=</span> <span class="s1">&#39;Mourek&#39;</span>

<span class="n">micka</span> <span class="o">=</span> <span class="n">Kotatko</span><span class="p">()</span>
<span class="n">micka</span><span class="o">.</span><span class="n">jmeno</span> <span class="o">=</span> <span class="s1">&#39;Micka&#39;</span>

<span class="n">mourek</span><span class="o">.</span><span class="n">zamnoukej</span><span class="p">()</span>
<span class="n">micka</span><span class="o">.</span><span class="n">zamnoukej</span><span class="p">()</span>
</pre></div><p>Co se stalo? Výraz <code>mourek.zamnoukej</code> udělá <em>metodu</em>.
Když ji pak zavoláš (<code>mourek.zamnoukej()</code>),
objekt <code>mourek</code> se předá funkci <code>zamnoukej</code> jako první argument, <code>self</code> .</p>
<p>Může taková metoda brát víc než jeden argument?
Může – <code>self</code> se doplní na první místo,
zbytek argumentů se vezme z volání metody.
Třeba:</p>
<div class="highlight"><pre><span></span><span class="k">class</span> <span class="nc">Kotatko</span><span class="p">:</span>
    <span class="k">def</span> <span class="nf">zamnoukej</span><span class="p">(</span><span class="bp">self</span><span class="p">):</span>
        <span class="nb">print</span><span class="p">(</span><span class="s2">&quot;</span><span class="si">{}</span><span class="s2">: Mňau!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">jmeno</span><span class="p">))</span>

    <span class="k">def</span> <span class="nf">snez</span><span class="p">(</span><span class="bp">self</span><span class="p">,</span> <span class="n">jidlo</span><span class="p">):</span>
        <span class="nb">print</span><span class="p">(</span><span class="s2">&quot;</span><span class="si">{}</span><span class="s2">: Mňau mňau! </span><span class="si">{}</span><span class="s2"> mi chutná!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">jmeno</span><span class="p">,</span> <span class="n">jidlo</span><span class="p">))</span>

<span class="n">mourek</span> <span class="o">=</span> <span class="n">Kotatko</span><span class="p">()</span>
<span class="n">mourek</span><span class="o">.</span><span class="n">jmeno</span> <span class="o">=</span> <span class="s1">&#39;Mourek&#39;</span>
<span class="n">mourek</span><span class="o">.</span><span class="n">snez</span><span class="p">(</span><span class="s1">&#39;ryba&#39;</span><span class="p">)</span>
</pre></div><h2 id="shrnuti">Shrnutí
<a href="#shrnuti" class="header-link">#</a>
</h2>
<p>Třídy toho umí mnohem víc, ale základ: všechny objekty dané třídy mají nějaké
společné chování (třeba koťátka umí mňoukat).
A zároveň každý objekt má i vlastní informace, jen pro něj (třeba koťátko
mňoukání).</p>
<p>Vlastní třídu se vyplatí napsat, když v programu máš víc objektů s podobným
chováním, anebo když jen potřebuješ mít nějakou sadu funkcí (resp. metod) pěkně
pohromadě.</p>
<p>A je to.
<em>Jsi naprosto skvělá!</em>
Tohle byla složitá lekce, takže bys na sebe měla být hrdá.
My jsme na tebe velmi hrdí za to, že ses dostala tak daleko!</p>
<p>Běž si krátce odpočinout – protáhnout se, projít se,
zavřít oči – než se pustíš do další kapitoly. :)</p>
<p>🧁</p>