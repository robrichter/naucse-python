<h1 id="instalace_editoru">Instalace editoru
<a href="#instalace_editoru" class="header-link">#</a>
</h1>
<p>Editor, program na úpravu textu, je základní pomůckou každého programátora.
A tak je dobré do něj investovat trochu času.</p>
<p>Je víceméně jedno, který programátorský editor budeš používat.
Pokud už nějaký oblíbený máš, stačí ho jen nastavit;
jestli ne, nějaký ti doporučíme.
Pokud ale používáš Poznámkový blok (Notepad) z Windows,
nebo TextEdit (editor předinstalovaný v macOS),
nebude ti stačit.
Stejně tak nejsou vhodné programy jako Word či Writer.</p>
<h2 id="co_programatorsky_editor_umi">Co programátorský editor umí
<a href="#co_programatorsky_editor_umi" class="header-link">#</a>
</h2>
<p>Editor pro programátory ti umožňí upravovat <em>prostý text</em> – písmenka.
Na rozdíl od programů jako Word, Writer či Pages neumožňuje text <em>formátovat</em>,
tedy dělat nadpisy, obarvovat, zvětšovat font pro jednotlivá slova,
vkládat obrázky a podobně.</p>
<p>Pomocí editoru budeš zadávat počítači příkazy, takže formátování nepotřebuješ.
Porovnej sama, jaký je rozdíl mezi následujícími příkazy
pro někoho, kdo se jimi má řídit:</p>
<ul>
<li>Nakresli mi beránka!</li>
<li><font color="green">Nakresli <big><big>mi</big> <u>beránka</u>!</big></font></li>
</ul>
<p>Naše editory neumí formátování, ale neznamená že to jsou úplně „hloupé“
nástroje.
Aby se ti programy upravovaly pohodlněji, mají několik vychytávek:</p>
<dl>
<dt></dt><dt>Podpora více souborů</dt><dd><p>Větší projekty sestávají z více souborů, které můžeš mít v editoru
otevřené všechny najednou.</p>
</dd><dt></dt><dt>Číslování řádků</dt><dd><p>Před každým řádkem se ukazuje číslo.
To se bude velice hodit, až Python bude nadávat, že chyba je na řádku 183.</p>
</dd><dt></dt><dt>Odsazování</dt><dd><p>V Pythonu je důležité, kolika mezerami řádek začíná.
Správně nastavený editor nám odsazování značně zjednoduší.</p>
</dd><dt></dt><dt>Obarvování</dt><dd><p>Ačkoli nemůžeme u jednotlivých písmenek nastavovat barvu přímo, editor nám
obarvením může napovědět, jak našim instrukcím bude počítač rozumět.
Ale je to jenom nápověda:
programátor s jinak nastaveným editorem může mít stejný soubor obarvený
docela jinak.</p>
</dd></dl><div class="admonition note"><p>Pro ilustraci, takhle může v editoru vypadat kousek kódu:</p>
<div class="highlight"><pre><span></span>    <span class="mi">1</span>  <span class="nd">@app</span><span class="o">.</span><span class="n">route</span><span class="p">(</span><span class="s1">&#39;/courses/&lt;course:course&gt;/&#39;</span><span class="p">)</span>
    <span class="mi">2</span>  <span class="k">def</span> <span class="nf">course_page</span><span class="p">(</span><span class="n">course</span><span class="p">):</span>
    <span class="mi">3</span>      <span class="k">try</span><span class="p">:</span>
    <span class="mi">4</span>          <span class="k">return</span> <span class="n">render_template</span><span class="p">(</span>
    <span class="mi">5</span>              <span class="s1">&#39;course.html&#39;</span><span class="p">,</span>
    <span class="mi">6</span>              <span class="n">course</span><span class="o">=</span><span class="n">course</span><span class="p">,</span>
    <span class="mi">7</span>              <span class="n">plan</span><span class="o">=</span><span class="n">course</span><span class="o">.</span><span class="n">sessions</span><span class="p">,</span>
    <span class="mi">8</span>          <span class="p">)</span>
    <span class="mi">9</span>      <span class="k">except</span> <span class="n">TemplateNotFound</span><span class="p">:</span>
   <span class="mi">10</span>          <span class="n">abort</span><span class="p">(</span><span class="mi">404</span><span class="p">)</span>
</pre></div></div><h2 id="volba_a_nastaveni_editoru">Volba a nastavení editoru
<a href="#volba_a_nastaveni_editoru" class="header-link">#</a>
</h2>
<p>Pro náš workshop budeme používat editor Visual Studio Code. Klikni na jeho jméno a dostaneš se na
instrukce ke stažení a nastavení.
(Na tuhle stránku se pak už nemusíš vracet.)</p>
<ul>
<li><p><a href="naucse:page?lesson=beginners/install-editor&amp;page=vscode">Visual Studio Code</a> – doporučený editor pro
Windows a macOS (a vhodný i pro Linux).
V poslední době je to asi nejpopulárnější editor kódu.
Nabízí mnoho funkcí a má velkou základnu uživatelů a vývojářů,
takže se neustále vylepšuje.</p>
<p>V poslední době toho umí víc a víc – a dokonce i věci,
které ze začátku trochu překážejí.
Neboj se editor přizpůsobit nebo něco vypnout.</p>
</li>
</ul>