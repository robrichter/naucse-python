<h1 id="nahoda">Náhoda
<a href="#nahoda" class="header-link">#</a>
</h1>
<p>Občas je potřeba vybrat náhodnou hodnotu.
Na to není v Pythonu funkce k dispozici přímo, ale dá se zpřístupnit
pomocí příkazu <code>import</code>:</p>
<div class="highlight"><pre><span></span><span class="gp">&gt;&gt;&gt; </span><span class="kn">from</span> <span class="nn">random</span> <span class="kn">import</span> <span class="n">randrange</span>
<span class="gp">&gt;&gt;&gt; </span><span class="n">randrange</span><span class="p">(</span><span class="mi">6</span><span class="p">)</span>
<span class="go">3</span>
</pre></div><p>Neboli:</p>
<ul>
<li>Z modulu <code>random</code> (který obsahuje funkce kolem náhodných hodnot)
zpřístupni (<code>import</code>) funkci <code>randrange</code> (která umí vybírat náhodná čísla).</li>
<li>Vyber náhodné číslo ze šesti možností.</li>
</ul>
<p>Volání funkce <code>randrange</code> několikrát opakuj.
Jaká čísla můžeš dostat?</p>
<div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <p>Čísla od 0 do 5 – šestku ne.
Programátoři totiž počítají od nuly, a když počítáš šest čísel od nuly,
dostaneš se jen k pětce.</p>
<p>Když budeš chtít „házet kostkou“ – vybírat čísla od 1 do 6 – můžeš napsat:</p>
<div class="highlight"><pre><span></span><span class="gp">&gt;&gt;&gt; </span><span class="kn">from</span> <span class="nn">random</span> <span class="kn">import</span> <span class="n">randrange</span>
<span class="gp">&gt;&gt;&gt; </span><span class="n">randrange</span><span class="p">(</span><span class="mi">6</span><span class="p">)</span> <span class="o">+</span> <span class="mi">1</span>
<span class="go">4</span>
</pre></div>
    </div>
</div><p>Modulů jako <code>random</code>, ze kterých se dají <em>naimportovat</em> užitečná rozšiření,
je spousta – na práci s textem, kreslení obrázků, práci se soubory nebo dny
v kalendáři, kompresi dat, posílání e-mailů, stahování z internetu…
Stačí jen vědět (nebo umět najít), jak se ten správný modul a funkce jmenuje.
A kdyby nestačilo to, co má Python zabudované v sobě, další rozšiřující moduly
se dají doinstalovat.</p>
<h2 id="nahodny_vyber">Náhodný výběr
<a href="#nahodny_vyber" class="header-link">#</a>
</h2>
<p>Když už jsme u náhody, zkusme si ještě vylosovat náhodné číslo v loterii.
Na výběr ze seznamu má modul <code>random</code> funkci <code>choice</code>:</p>
<div class="highlight"><pre><span></span><span class="gp">&gt;&gt;&gt; </span><span class="kn">from</span> <span class="nn">random</span> <span class="kn">import</span> <span class="n">choice</span>
<span class="gp">&gt;&gt;&gt; </span><span class="n">loterie</span> <span class="o">=</span> <span class="p">[</span><span class="mi">3</span><span class="p">,</span> <span class="mi">42</span><span class="p">,</span> <span class="mi">12</span><span class="p">,</span> <span class="mi">19</span><span class="p">,</span> <span class="mi">30</span><span class="p">,</span> <span class="mi">59</span><span class="p">]</span>
<span class="gp">&gt;&gt;&gt; </span><span class="n">choice</span><span class="p">(</span><span class="n">loterie</span><span class="p">)</span>
<span class="go">12</span>
</pre></div><p>Podobně se dá vybrat náhodná karta z ruky, náhodný účastník kurzu,
náhodná barva – cokoli, co umíš dát do seznamu.</p>
<h2 id="shrnuti">Shrnutí
<a href="#shrnuti" class="header-link">#</a>
</h2>
<ul>
<li>Příkaz <strong>import</strong> ti dá k dispozici funkčnost, která není k dispozici přímo
v Pythonu.</li>
<li>Modul <strong>random</strong> obsahuje funkce <strong>randrange</strong> (náhodné číslo) a <strong>choice</strong>
(náhodný prvek seznamu).</li>
</ul>