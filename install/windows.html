<h1 id="instalace_pythonu_pro_windows">Instalace Pythonu pro Windows
<a href="#header-instalace_pythonu_pro_windows" class="header-link">#</a>
</h1>
<p>Máš-li Windows 10 s nejnovější aktualizací, zadej do příkazové řádky <code>python3</code>.</p>
<p>Pokud ještě Python nemáš nainstalovaný, otevře se ti automaticky stránka
Microsoft Store. Python nainstaluj z ní.</p>
<p>Jestli Python už nainstalovaný máš, ukáže se ti v příkazové řádce něco jako:</p>
<div class="highlight"><pre><code>&gt; python3
Python 3.8.1 (...)
Type "help", "copyright", "credits" or "license" for more information.
&gt;&gt;&gt;</code></pre></div><p>Na prvním řádku výstupu je verze Pythonu.
Zkontroluj si, že verze je 3.6 nebo novější (např. <code>Python 3.6.10</code>,
<code>Python 3.7.4</code> nebo <code>Python 3.8.1</code>).</p>
<p>Jestli ne, pokračuj sekcí níže.</p>
<p>Jestli ano, Python máš nainstalovaný!
Ukonči ho zkratkou <kbd>Ctrl</kbd>+<kbd>Z</kbd> a <kbd>Enter</kbd>, aby
řádek, kam budeš psát další příkazy, nezačínal na „tři zobáčky“ (<code>&gt;&gt;&gt;</code>).
<br><!-- instrukce i pro případ, že si to okýnko zavře omylem: -->
(Nebo okýnko s příkazovou řádkou zavři. Až ho budeš znovu potřebovat, můžeš
otevřít nové.)</p>
<h2 id="starsi_windows_nebo_existujici_python">Starší Windows nebo existující Python
<a href="#header-starsi_windows_nebo_existujici_python" class="header-link">#</a>
</h2>
<p>Jestli zkratka <code>python</code> nefunguje, nebo jestli máš starší verzi Pythonu, běž na
<a href="https://www.python.org/downloads/">stahovací stránku</a>
a stáhni si instalátor nejnovější stabilní verze Pythonu.
Ověř si že je to verze <strong>3.6.0 nebo novější</strong> –
verze 3.6.0 má jistá vylepšení, která budeme v tomto kurzu používat.</p>
<p>Jak poznat, který instalátor je ten pravý?
Pokud má tvůj počítač 64bitovou verzi Windows,
stáhni si <em>Windows x86-64 executable installer</em>.
Pokud máš starší počítač s 32bitovými Windows,
stáhni si <em>Windows x86 executable installer</em>.
(Rozdíl je v <em>x86-64</em> versus <em>x86</em>.)</p>
<div class="admonition note"><p>Kde zjistíš, zda máš 32bitové nebo 64bitové Windows? Otevři nabídku
<strong>Start</strong>, vyhledat „Systém“ a otevřít <strong>Systémové informace</strong>.
Pokud máš novější počítač, téměř jistě budeš mít Windows 64bitové.</p>
<p><span class="figure"><a href="naucse:static?filename=windows_32v64-bit.png"><img src="naucse:static?filename=windows_32v64-bit.png" alt="Screenshot zjišťování verze systému"></a></span></p>
</div><p>Stažený instalátor spusť.
Na začátku instalace zaškrtni <strong>Install launcher for all users</strong>
a také <strong>Add Python to PATH</strong>.
Tyto volby ti zjednoduší vytvoření virtuálního prostředí.</p>
<p>(Jestli nemáš administrátorské oprávnění, volbu
<em>Install launcher for all users</em> nezaškrtávej.)</p>
<p><span class="figure"><a href="naucse:static?filename=windows_add_python_to_path.png"><img src="naucse:static?filename=windows_add_python_to_path.png" alt="Screenshot instalace Pythonu"></a></span></p>
<p>Pak zmáčkni <strong>Install now</strong> a dále se drž instrukcí.</p>
<p>Máš-li otevřenou příkazovou řádku, po instalaci Pythonu ji zavři a otevři
novou.
Instalace mění systémové nastavení, které se musí načíst znovu.</p>